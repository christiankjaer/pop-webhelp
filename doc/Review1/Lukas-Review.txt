Det første man lægger mærke til når man læser rapporten er de utrolig mange stavefejl, grammatiske fejl og manglende ord, hvilket gør rapporten både lidt træls og svær at læse. Desuden er opdelingen af afsnit og underafsnit lidt underlig, f.eks. virker det mærkeligt at have afsnit der hedder 2.5.1.1, 2.5.1.2 og 2.5.1.3 når der ikke er nogen afsnit der hedder 2.5.2.
Definitionen af projektet er fin nok, og det virker også til at være et projekt som har et fornuftigt omfang og som i sidste ende kan være ganske brugbart hvis det bliver gennemført. Det lyder som en god idé løbende at afprøve systemet ved at lade nogle af slutbrugerne teste det, da det nok er ret vigtigt at systemet ikke bliver for avanceret hvis helt almindelige mennesker skal kunne bruge det.
Der mangler måske lidt information om den interne projektetablering. Hvordan vil i f.eks. arbejde sammen i gruppen ud over at mødes ugentlig, det er især relevant hvis i har haft problemer med dårlig kommunikation tidligere. Kommunikerer I vha. emails, facebook, skype? Eller nøjes i med at mødes og snakke? Og hvad bruger i f.eks. i forhold til arbejde sammen, Git, Dropbox, noget tredje?
Det er fint at I inkluderer diverse grafer og diagrammer, men nogen af dem kunne måske godt bruge en forklarende tekst før at man som læser rigtig får noget ud af dem. Hvad betyder f.eks. 'Create Functions' på jeres første UML diagram?
Det er også fint at i allerede har en idé om hvordan jeres database skal se ud, men det skal I måske også tænke lidt mere over eller forklare lidt bedre. Hvad betyder f.eks. 'tidspunkt' attributten i 'P-plads' skemaet? Er det ikke det samme som i 'Udlåning' skemaet? Og er alle brugere i systemet samtidig brugere af p-pladserne, altså skal alle kunne reservere pladser og har alle brug for det, også admins? Fordi ellers skulle man måske splitte 'Bruger' skemaet op i to, et for brugerne og deres information og et med bruger id og de to udlånings attributter.
